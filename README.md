# Sommario Della tesi
Un deepfake è un contenuto video creato o alterato con algoritmi di deep learning,
che risulta altamente realistico agli occhi delle persone. La tipologia di deepfake più
diffusa riguarda la manipolazione di volti, che può essere usata per scopi malevoli,
come l’impersonificazione di un soggetto con l’intento di diffamare, creare false
dichiarazioni o diffondere disinformazione.
Negli ultimi anni, il crescente realismo dei deepfakes, unito alla facilità con cui
possono essere creati, ha reso necessario lo sviluppo di strumenti altamente accurati
per riconoscere questi video. La rilevazione dei deepfake è un compito complesso
poiché gli strumenti per generarli diventano sempre più sofisticati, e le tecniche
tradizionali di autenticazione visiva risultano spesso inefficaci, richiedendo l’adozione
di modelli avanzati di machine learning e deep learning.
Una tecnica molto efficace si basa sull’uso di Reti neurali convoluzionali per distin-
guere i video originali dai video manipolati. La tesi si focalizza sull’utilizzo della
rete Xception, addestrata sul dataset FaceForensics++. Questo lavoro include una
spiegazione delle categorie di deepfake, delle tecniche di creazione, e dei punti deboli
della tecnologia. Segue una descrizione dettagliata del dataset usato, e dell’adde-
stramento della rete su questi dati. Infine, nell’ultimo capitolo vengono riportati e
commentati i risultati ottenuti
